---
title: Deneysel (İki Katlı) Flowet Pot Telsiz Anteni Yapımı
tags: [amatortelsiz, amatör telsiz, telsizcilik, telsiz anteni, telsiz anteni yapmak, telsiz anteni yapımı, el yapımı anten, anten yapmak, flower pot, su borusu anten, ozmak anten yapımı, diamond anten yapımı, uhf anten, vhf anten]
header:
  teaser: /assets/images/posts/flowerpot2.jpg
  image: /assets/images/posts/flowerpot2.jpg
  caption: "Fotoğraf Sahibi : [John Bishop](https://vk2zoi.com/)"
category: Teknoloji
layout: single
toc: true
permalink: /teknoloji/Deneysel-Flower-Pot-Telsiz-Anteni-Yapimi/
---

# Flower Pot (Çiçek Saksısı) Anten

[Flower Pot Anten Yapımı](https://hakanterman.com/teknoloji/Flower-Pot-Telsiz-Anteni-Nasil-Yapilir/) yazımızda yapımını anlattığımız antenin bir gelişmiş versiyonu, deneysel olanının yapımını da talep üzerine anlatmak istedim. Bu anteni yapmak isteyen arkadaşlarımız var ise, diğeri ile çok fazla bir değişiklik yok. Aynı yöntemleri uygulayıp biraz daha fazla malzeme harcayıp daha kazançlı anten yapabilirler.

Anten yapımında kullanacağımız proje diğer yazımızda da belirttiğim üzere [VK2ZOI - John Bishop](https://vk2zoi.com/) isimli Avusturalyalı bir abimize ait. Ben sadece bu projeyi Türkçe'ye çevirip olabildiğince detaylı şekilde anlatmak istiyorum.

# Malzemeler

- **2.5 Metre(Minimum) 25'lik Boru** Temiz su tesisat borusu, sağlam olması ve bükülmemesi için kompozit boru kullanabilirsiniz ancak aluminyum korumalı olmaması gerekiyor.
- **RG-58 50 Ohm Kablo** RG-213 ya da LMR400 de kullanabilirsiniz, ancak sargıları bükmek zor olacaktır
- **Aluminyum Folyo ya da Aluminyum Bant** Normalde aluminyum folyo kullanılıyor ancak folyoyu sarmak ve sabitlemek zor olduğu için bantlı şekilde olanı ideal.
- **Elektrik Bandı** Yaklaşık bir sargı bant harcıyoruz, kaliteli olan bantlardan kullanmanız yararınıza olur.
- **Misina (Bir karış kadar)** Kablonun ucunu yukarıya bağlamak için gerekiyor.
- **Silikon** Kabloyu sabitlemek için.
- **Boru için kapak** Ben biten parfüm şişemin kapağını kullandım, isterseniz boruyu aldığınız yerde boru kapağı alabilirsiniz.
- **Japon Yapıştırıcısı** Borunun üst ve alt kısımlarına kapak yapıştırmak için.
- **Sabitlemek için U-Bond veya Vidalı kelepçe** anteni bir yere sabitlemek için kullanabileceğiniz herhangi bir parça. Tel de kullanabilirsiniz.

# Araçlar

- **Bıçak** (Kabloyu soyarken lazım olabiliyor)
- **Pense** (Kabloyu soyarken lazım olabiliyor)
- **Matkap** (Kablo deliklerini açarken ihtiyacınız olacak)
- **Testere** (Boruyu istediğiniz ölçüde kesmek için kullanabilirsiniz)
- **Cetvel veya Milimetrik ölçüm yapılacak Metre** (MM cinsinden verilen değerleri tam ölçmek önemli)

# Dual Band Yarım Dalga Flower Pot Anten Yapım Aşaması

Antenimizin tam uzunluğu alttaki sargı bobin ile birlikte yaklaşık 192 CM olacak, ancak anteni sabitlemek için boruyu tam 192'den değil biraz daha uzun (2.5 metreden) kesmenizi tavsiye ediyorum. 192 CM uzunluğundaki anten için en az 50-60 cm daha boşluk bırakırsanız rahatca sabitleyebilirsiniz, ama yine de esneme yapmasının önüne geçemiyoruz, 1 Metre civarı da bırakabilirsiniz sabitlemeniz biraz daha rahat olacaktır.Antenin kendi yüksekliği 3 metreleri bulacaktır. Bu projedeki antenden kullanıyorum, 2.5 Metre uzunluğunda boru kullandım. Yine de rüzgarda antenin dans etmesinin önüne geçmek için çevresinden iplerle çatıya gerdirmek zorunda kaldım, böyle de bir sorun oluyor başlamadan önce bilginiz olsun. :)

Anteni eğer ben gibi çatının yüksek konumunda kullanıyorsanız üstteki sargının üzerinden bağlayıp 4 tarafına gergin bir şekilde sabitlerseniz ani rüzgarda yatıp kalkmasının ve borunun kırılmasının önüne geçebilirsiniz. Tel veya benzeri iletkenler kullanmamaya çalışın, SWR durumunu değiştirecektir.

![Çiçek-Saksı-Anten-Proje](/assets/images/posts/yazi/deneysel-flower-pot.jpg)

Görselde de görüleceği üzere üst kısımdan kapak boyutunca boşluk bırakarak başlıyoruz. Benim kullandığım kapak 1 cm harcıyordu.

![Çiçek-Saksı-Anten-Boru](/assets/images/posts/yazi/deneysel-boru.jpg)

1 cm olan kısmı kalem le işaretledikten sonra 34.5 cm sonrasına işaret koyup aluminyum folyonun başlangıç noktasını belirliyoruz.Bu işaretin 23.5 cm altına bir çizgi çekip aluminyum folyo bitişini bulmuş oluyoruz. Bulduğumuz bu bitiş çizgisinden 32.4 cm daha aşağıya inip bobin sargısının başlangıcını buluyoruz ve bu noktaya matkap yardımıyla bir delik açıyoruz.

![Çiçek-Saksı-Anten-Delik](https://vk2zoi.com/assets/drilling-angle.jpg)

25'lik boruda 7 sargı yaklaşık olarak 3.5cm'e denk geleceği için açtığımız deliğin 3.5cm altından bir delik daha açmamız gerekiyor. (Yanlış yapmamak için 7 tur kablo sarıp deneyebilirsiniz ancak bende bu şekilde oldu)

İkinci delikten sonra 90.5cm sonrasına ikinci sargımız için bir delik daha açıyoruz. ve Burada 9 tur sargı kullanacağımız için 4.5cm altına ikinci deliği de açıyoruz.

4.Deliğin olduğu kısımdan 45.7 cm sonrasına işaret koyup ikinci aluminyum folyonun başlangıç noktasını belirliyoruz.Bu işaretin 23.5 cm altına bir çizgi çekip ikinci aluminyum folyo bitişini bulmuş oluyoruz.

![Çiçek-Saksı-Anten-Boru](/assets/images/posts/yazi/deneysel-kablo.jpg)

Şimdi dış kısım hemen hemen hazır. Şimdi kablomuzu hazırlamaya başlayalım. Kullanacağımız koaksiyel kablomuzun ucundan itibaren 92 cm olan kısmın plastik kılıfını soyuyoruz.

![Çiçek-Saksı-Anten-KabloSoyma](https://vk2zoi.com/assets/cut-coax.jpg)

Soyduğumuz kablonun içindeki aluminyum sargıyı kesip çıkarıyoruz. Bize sadece kablonun içindeki korumalu olan ve tek hat olan uç lazım.

![Çiçek-Saksı-Anten-KabloTemizleme](https://vk2zoi.com/assets/cleanup-coax.jpg)

Bu şekilde hazırlamak için önce bıçakla 92 den bir daire çizin sonrasında hafif bükerek plastik parçayı koparın. Sargılı olan kısmı ise bıçakla çizerek koparmaya çalışın, kaliteli kablolarda baya zor olacaktır, ayrıca elinizi çizmesi de mümkün. Dikkatli olun.

![Çiçek-Saksı-Anten-Kablo](https://vk2zoi.com/assets/feed-coax.jpg)

Buradan sonra kabloda 67cm uzunluğunda (25mm boruda 7 tur sargıya karşılık gelecek uzunluk) boşluk bırakıp (orjinal hali ile bırakıyoruz) sonrasında 45.7cm ikinci kısmı da üst taraf gibi soyuyoruz. Burası oldukça zor oluyor, çünkü aluminyum ve plastik kısmı kesseniz dahi kablonun içine zarar vermeden ayırmanız ve kablodan çıkarmanız gerekiyor. Biraz vaktinizi alır ancak plastik kısmı çekerek yırtabilirsiniz. Aluminyum olan kısmı ise üst ve alttan kopardıktan sonra sıkıştırınca biraz genişlediğini göreceksiniz, kablonun üstünden sıyırabilirsiniz. Ellerinizi kesmemeye özen gösterin.

Kablomuzu da hazırladıktan sonra açtığımız deliklerden üstteki delikten boruya sürmeye başlayalım. Ucu dışarıya çıkınca misina ile ucunu sıkıca bağlayın, hatta çıkacak gibi olursa bir damla japon ile misinaya yapıştırabilirsiniz.

Kablomuzun ucunu saat yönünde 7 tur olacak şekilde boruya sarıyoruz ve bir elimizle dağılmasın diye sıkıştırıp alttaki delikten boruya itiyoruz.Sargı kısmı yaptıktan sonra ikinci delikten kablonun kalanını komple boruya sürün.

İlk sargı ile üst uç arasında içeride kalan kablonun gergin olduğundan emin olun. Üst kapağı ısıtıcı ile ya da japon yapıştırıcısı ile boruya kapatabilirsiniz artık yukarısı ile işiimiz kalmadı. Misinanın uçları dışarıda kalırsa kablonun aşağıya kaymasını engelleyecektir.

![Çiçek-Saksı-Anten-Misina](https://vk2zoi.com/assets/fishing-line.jpg)

Buradan sonra 3. delikten kabloyu borudan geri çıkarmanız gerekiyor. Bu kısımda deliği biraz geniş tutup kablonun ucu göründükten sonra çengelli bir tel parçası ya da çatal iğne ile dışarıya çıkarabilirsiniz. Uç kısım biraz hasar görebilir, sıkmayın canınızı. Bu uç eve inecek olan uç olduğu için zaten konnektör bağlarken kesmeniz gerekecek. Kabloyu bu delikten çekmeye başlayın, yavaş yavaş çekin ve plastik kısmın sıyrılmamasına dikkat edin.

Kablomuzun diğer ucunu saat yönünde 9 tur olacak şekilde boruya sarıyoruz ve bir elimizle dağılmasın diye sıkıştırıp alttaki delikten boruya itiyoruz. Bu şekilde sargı kısmı da tamamlanmış oldu.

![Çiçek-Saksı-Anten-Folyo](https://vk2zoi.com/assets/sleeve.jpg)

Buradan sonra folyo için işaretlediğimiz kısımlara aluminyum bant ile ya da folyo ile sargımızı yapıyoruz.

![Çiçek-Saksı-Anten-Sargı](https://vk2zoi.com/assets/coil.jpg)

Delikleri açarken kabloyu sargı yönünde rahatça yönlendirebilmek için delikleri biraz yontup, matkap ile yön verebilirsiniz.

![Çiçek-Saksı-Anten-Yontma](https://vk2zoi.com/assets/coil-holes-2.jpg)

Açıkta kalan tüm folyo kısımların üzeriyle birlikte iki sargı kısmın da üzerini elektrik bandımızla sarıyoruz. İçeriye kesinlikle su almaması için deliklerin üzerini de sardığınızdan emin olun. Kabloya zarar vermeden silikonla destekleyebilirsiniz.

![Çiçek-Saksı-Anten-Folyo-Bantlama](https://vk2zoi.com/assets/sleeve-heatshrink-2.jpg)

Borunun alt ucunu silikon ile doldurup kablonun hareket etmesini önlemeniz de mümkündür.

![Flower-Pot](https://4.bp.blogspot.com/-mEemidngMxc/WdhqO0fpJnI/AAAAAAAAmUc/zp7n6R0VfhIrI4NuBbwNiYkHkaFyHsqUgCLcBGAs/s1600/Flowerpot.jpg)

* Görseli [Bu adresteki](http://baitisj.blogspot.com/2017/10/experimental-2-meter-70-cm-dual-band.html) abimizden aldım, ancak o projeyi biraz modifiye ettiği için sarım sayıları farklı, aldırış etmeyin. Bitmiş hali buna benzer bir şekil almalı.

Antenimiz hazır, sabitlemek için u bond ile bobinin altında kalan kısımdan herhangi bir yere vidalayabilirsiniz. Eğer isterseniz antene başlamadan önce su borusunun alt kısmına vidalı uç montajı yaparak antene yivli bir sabitleme aparatı da yapmanız mümkün.

![Flower-Pot-Yivli](/assets/images/posts/yazi/anten-aparat1.jpg)

Telsizciler.org sitesinden TA3OAS - Serdal bey bu şekilde bir çözüm ile anteni motorsikletinin arkasına montajlamış.

![Flower-Pot-Yivli](/assets/images/posts/yazi/anten-aparat2.jpg)

Genel olarak çatıda her yöne ulaşabileceği bir konuma montajını yaparsanız cihazınızın kendi anteni ile ulaşamadığınız bir çok röleye ulaşabildiğinizi, ayrıca QRM miktarının azaldığını görebilirsiniz. Ölçülere sadık kaldığınız takdirde SWR değerinin 1:1 olduğu söylenmiş. SWR metrem olmadığı için ölçme şansım olmadı, ancak korka korka yaptığım ilk denemede daha önce QRM oluşan Honaz rölesinde sesimin gayet net geldiğini söyleyen TA4ABJ ve TB4PKP antenin kazancını benim için doğrulamış oldu.

![Flower-Pot-Çatı](/assets/images/posts/yazi/fpot-montaj.jpg)

Eğer SWR ölçümü yaparsanız, ve yüksek bir değer alırsanız anten üzerindeki aluminyum kısmı bir kaç milimetre aşağı ya da yukarı oynayıp doğru değeri bulduğunuz yerde sabitleyebileceğiniz yönde yorumlar yapılmış.

VK2ZOI Bu projedeki anteni ölçemediğini ancak diğerinden (onun kazancı 3dBd) daha fazla Kazanç sağlayabileceğinizi söylüyor, ve bu projelerin dünya üzerinde sayısız defa yapıldığını söylemeden de geçmeyelim. Antenin geliştiricisi olan VK2ZOI'ye teşekkürlerimizi sunuyoruz.

Buradaki anlatıma bağlı kalarak yapacağınız antenlerin fotoğraflarını bana bir şekilde iletebilirseniz yazının alt kısmında çağrı kodlarınızla birlikte yayınlamak isterim. Umarım faydalı bir anlatım olmuştur.
Denemek isteyen arkadaşlara kolay gelsin !

<iframe width="100%" height="315" src="https://www.youtube.com/embed/4NES20sx_vM" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

* Yukarıdaki video'da VK1PE (Peter Ellis) abimiz antenin yapımını uzunca, kendi dilinde anlatmış. Yazıya ek olarak görsel olarak fikir oluştursun derseniz izlemenizi tavsiye ederim.

Yazılı anlatımın orjinal dilde olan haline de [buradan](https://vk2zoi.com/articles/dual-band-high-gain-flower-pot/) ulaşabilirsiniz.

TA4ADP - Hakan TERMAN
