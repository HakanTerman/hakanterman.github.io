---
title: 2019 Z Raporu
tags: [2019, 2019 yılı, hayatıma neler kattı, 2019 özeti]
header:
  teaser: /assets/images/posts/2019ozet.jpg
  image: /assets/images/posts/2019ozet.jpg
  caption: "Fotoğraf Sahibi : [DHA - Sputnik](https://tr.sputniknews.com/turkiye/201912301040938343-ibb-yilbasinda-bogazda-havai-fisek-gosterisi-duzenleyecek/)"
category: Kisisel
layout: single
permalink: /kisisel/2019-Z-Raporı/
---

Bir yılın daha sonuna geldik. Geçen sene başladığım hayatıma ne kattı serisine bu sene de devam etmek, yıl sonu değerlendirmesi yapmak istedim. 2019 en başındaki beklentilerim kadar aşırı eğlenceli geçmemiş olsa da güzel günler, güzel anılar da bıraktı hayatıma. Bugün 2019'un son günü 31 Aralık 2019, tabi ben bu yazıyı tamamlayıp yayınlayana kadar muhtemelen 2020'ye geçmiş oluruz, öyle bir anda yazılmıyor koskoca 365'günün özeti.

Önce fiziksel olarak hayatıma katılan şeylerden bahsedecek olursak, çok fazla şey satın aldığım bir yıl olmadı sanırım. Son dönemlerdeki cep telefonumla yaşadığım sorunlar neticesinde aslında hiç bir sorunu olmasa bile gözümden düşen cep telefonumu değiştirdim. Bir yıl içerisinde en fazla telefonsuz kaldığım günleri yaşadım 2019'da sanırım. Hiç önemi yok gibi gelen bu cihazlara o kadar alışmışız ki, her anımızda kullanıyormuşuz meğerse. Yokluğunda fark ediliyor, telefonlarınızın kıymetini iyi bilin :)

Xiaomi Mi 9T sahibi oldum bu sene, umarım sorunsuz yıllarımız olur kendisi ile.

Sene başından itibaren siyaset ile yakın bir ilişkim oldu, aslında uzak kalmaya çalıştığım siyaset bir anda hayatıma giriverdi, öyle ki severek, zevk alarak takip ettiğim bir iş haline geldi benim için. Yerel seçimler sürecinde Ankara'ya olan ziyaretlerimiz, tanıştığımız onlarca milletvekili büyüğüm, bu süreçte öğrendiğim bir çok şey de hayatıma katıldı. Ankara'da kaybolmayacak kadar yer öğrendim mesela, Televizyonlarda gördüğümüz o TBMM Genel Kurul Salonuna bile bir kaç defa girdim sanırım bu sene.

Evden uzakta geçireceğim hayatımdaki 3. Yılbaşı olacak bu sene, ilk sene yalnızdım, ikinci sene okuldan arkadaşlarım ile dışarıda geçti, bu sene için bakacağız.. Evde olmak, ailemle olmak isterdim ama okul maalesef 2 senedir yılbaşında beni evimden ayrı koyuyor.

"2019'a geldik ancak halen öğrenciyim bu arada" diye bir cümle kurmuşum geçen sene blogdaki yazımda, 2020'ye geldiğimizde de değişen bir şey olmadı diyebiliriz. Önümüzdeki yılbaşına da devam eden bir okulum olacak görünene göre ama o zamana kadar en az bir lisans bölüm mezunu olabilmenin umudu ile.

Kendimce ilk olan şeyler yaşadım mesela, yapmak isteyip yaptığım, veya en azından denediğim şeyler oldu. Daha önce başarısız sonuçlara ulaşan bir şeyler kendiliğinden önüme geldi. Mutluluktan uyuyamadığım, sabahladığım günler de oldu, üzülüp, sinirlendiğim, asla hatırlamak istemediğim anlar da oldu. Hiç birisi için keşke yaşanmasaydı diye bakmıyorum aslında, hepsinin bir sebebi vardı, hayatıma giren, çıkan herkesin bir görevi vardı bu sene için öğretecekleri, gösterecekleri şeyleri öğretip görevlerini tamamladılar ve gittiler. Kimisinin görevi çok uzun sürdü, kimisinin hemen bitti gitti. Bir kenarda kaldılar öylece, kalmaları gerekiyordu çünkü geri gelmeyecek hiç bir şeye dönüp bakmamak gerekiyor.

Kendime her zaman güvendiğim, her zaman kendime olan saygımı da sevgimi de yitirmediğim bir yıl oldu mesela, yaşanıp biten hiç bir şeyin ardından kendimi üzmemem gerektiğini öğretti, eğer bir şey olacaksa kendimi parçalasam da o sonuç değişmiyormuş bunu gösterdi bana. Bazı şeylere hiç bitmeyecekmiş gibi bağlanmayı, her an bitecekmiş gibi temkinli olarak yaklaşmak gerektiği gibi bir gerçek kendini çok güzel öğretti.

Başkaları ne kadar söylerse söylesin yaşamadan öğrenilmiyor ama, yine de bir tavsiye bırakayım; sonucu her ne olursa olsun duygularınızı, düşüncelerinizi, hissettiklerinizi saklamayın. İnsanları kaybetmeden sevin.

Genel olarak güzel bir yıl oldu, unutamayacağım şeyler kadar olmasa da hatırlamak istemeyeceğim şeyler de vardı elbet. Umarım sizler için güzel geçmiştir.

Daha bir çok şey var biliyorum ama sayfalar almayacak, okumaktan sıkılacaksınız.
Umarım güzel bir yıl geçirmişsinizdir.

2020'nin hepimize bol şans,bol mutluluk ve gülümsemekten kendinizi alamayacağınız 365 gün getirmesi dileğiyle.. Mutlu Yıllar !
