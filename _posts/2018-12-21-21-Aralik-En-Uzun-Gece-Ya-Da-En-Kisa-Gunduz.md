---
title: 21 Aralık - En Uzun Gece ya da En Kısa Gündüz
tags: [gundonumu, 21aralık, 21 aralık, en uzun gece, en kısa gunduz]
header:
  teaser: /assets/images/posts/21aralik.jpg
  image: /assets/images/posts/21aralik.jpg
  caption: "Fotoğraf Sahibi : [Ray An（云的季节](https://500px.com/alkxman)"
category: Kisisel
layout: single
permalink: /kisisel/21-Aralik-En-Uzun-Gece-Ya-Da-En-Kisa-Gunduz/
---

Uzun zamandır bir şeyler yazmak istediğim konulardan birisi aslında bu konu. Özellikle sabah saatlerinde uyandığımda günün halen daha doğmadığını görmek, güneşten daha fazla mesai yapıyor olmak. Sanıyorum ki bir tek benim zoruma gidiyor olamaz bu konu.

### Yaz Saati Ayarlaması

21 Aralık'taki olayın (Kış Gündönümü) tam tersi olarak 21 Haziran'da (Yaz Gündönümü) en uzun gündüz yaşandıktan sonra da gündüzler kısalmaya başlıyor. Yaklaşık 3 ay kadar sonra 21 Eylül'de (Sonbahar Ekinoksu) gece ve gündüz saati eşitleniyor. Bundan kısa bir süre sonra genellikle Ekim ayı sonunda (seçim veya sınav önemli olaylar olduğunda tarihi değiştirilebiliyordu) saatler bir saat geri alınarak yaz saati uygulamasına son veriliyordu. Ancaak, ülkemizde 2016 yılından itibaren bu uygulama kaldırıldı ve sabit olarak yaz saatinde kalmaya başladık. E haliyle artık sabahlarımız günaymadan başlar oldu. Tam işte bu tarihlerde bu olay baya baya kendini belirgin hale getiriyor Kasım-Aralık-Ocak aylarımız neredeyse geceye uyanarak başlıyor.

### Saat Farkı

Yaz saati uygulamasında sabit kaldığımız için, saatlerini kış döneminde geri alan ülkelerle de aramızdaki saat farkı bir saat daha artıyor bu dönemde. Bizde gece yarısı olduğunda Avrupa'da halen daha normal akşam saatleri yaşanıyor. Saat dilimimizi Rusya ile eşitlemiş olduk.
KKTC'de öğrenci olduğum dönemde de bu uygulama bu şekildeydi. Rum kesimi ile aramızda bir saat fark mevcuttu ve aynı adada aramızda sadece bir tel örgü olmasına rağmen. Bu farkı en net olarak Yılbaşı gecesinde görebildik. Bizim saatlerimiz 00.00'ı gösterip Yeniyıl'a girdiğimizde diğer kesimde halen saat 23.00'ı. Kutlamalar havai fişekler bitti aradan bir saat geçtikten sonra onların kutlamalarını izledik. Bu konu keşke bu kadar basit olsa, keşke sadece kutlamalarda fark yaşasaydık, ancak öyle değil. Uluslararası çalışan şirketler ya da şahıslar için de bu problem olmaya başladı. Uzaktan çalışma imkanının olduğu günümüzde bu şekilde çalışan insanlar yaşadığı ülkenin saat dilimine göre değil de çalıştığı ülkenin saat dilimine göre gününü planlıyor. E bu da günlük yaşamıyla çakışıyor haliyle..

### Neden Saatler Bu Dönemlerde Değiştiriliyor

Yaklaşık 6-7 ay kadar süren yaz saati uygulaması kapsamında, diğer etkenleri de göz önünde bulundurursak yaklaşık 800 milyon ila 1 milyar kW/saat civarında bir enerji tasarrufu yapıldığı tahmin ediliyordu. Bu miktar orta ölçekli bir hidroelektrik santralinin yaklaşık bir yıllık tüketimine denk geliyor.

* Ülkemizde uygulaması neden durduruldu ?

Biz anlayamadık.. Bilen birinden mantıklı bir açıklaması varsa yorumlarda bekliyoruz :)
