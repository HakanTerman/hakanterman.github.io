---
title: WhatsApp Gizlilik Sözleşmesi Olayı Nedir ?
tags: [whatsapp, whatsapp sözleşmesi, whatsapp kabul et, whatsapp link, telegram güvenli mi, telegram, bip, signal]
header:
  teaser: /assets/images/posts/whatsapp.jpg
  image: /assets/images/posts/whatsapp.jpg
  caption: "Fotoğraf Sahibi : [Kaio Falcrow](https://500px.com/photo/167928913/My-Whatsapp-by-Kaio-Falcrow)"
category: Teknoloji
layout: single
permalink: /teknoloji/Whatsapp-Gizlilik-Sozlesmesi-Olayi-Nedir/
---

Yaklaşık 3 gündür hemen hemen her yerde kafamızı ağrıtan dönüp dönüp duran bir takım şeyler var. Yeni sözleşmeye göre bilgilerimizi çalacaklar, mesajlarımızı okuyacaklar, galerimizdeki resimleri herkese açık şekilde paylaşacaklar, adımıza banka hesabı açacaklar, bizi kopyalayacaklar... Daha onca saçmalık.

## WhatsApp İçin Uyarı İçeren Ses Kaydı

O kadar çok bilgi kirliliği var ki, bir de bu karmaşaya WhatsApp gruplarında dolaşan 2.30 dk'lık bir ses kaydı eklendi. Konuşan çok bilmiş(!) arkadaş, sözde tüm sözleşmeyi okuduğundan bahsediyor ve Whatsapp verilerimizi görüyodu ama kullanamıyordu gibi saçma bir cümle kuruyor, sadece mesajlar değil resimlerimizi ve ses kayıtlarımızı kullanarak yapay zeka ile bizi taklit etmekten bahsediyor, hatta o kadar çok bilim kurgu filmi izlemiş olmalı ki sesli imzanın bir ses kaydı ile taklit edilmesinden bahsediyor. Taklit edilmeye dair bir de oran veriyor, hanü küsüratlı olsun da inandırıcı olsun dercesine %97 diyor.. Artık günlerdir o kadar şey söyleniyor ki, konu hakkında bilgisi olan da olmayan da konuşmaya başkadı. Haber bültenlerine alakasız insanlar çıkıyor, topluca korku pompalıyoruz. Neye yarıyor ? Başka uygulamaların piyasadaki hisselerine tavan yaptırıp birilerini zengin ediyor, yeni Mark Zuckerberg'lerimizi yaratıyoruz.

Koskoca şirketlar elindeki milyon dolarlık sistemleri, yapay zekayı sizin üniversitedeki sınıf grubunuzda "arkadaşlar ders 10da başlıyor", "bugün x hoca gelmeyecek" ya da apartman gruplarınızdaki "aidatları ödeyelim" ya da dedikodu grubunuzdaki "filancanın oğlu filancanın kızıyla evlenmiş" bilgilerinizi çalmak için kullanmazlar. Malum o ses kaydında devlet yasaklayacak gibi söylemlerle o kadar büyük bir kitle oluşturdular ki en son kurumlar açıklama yapma gereği duydular, şirketin haberi olmadan yürütmeyi durdurduk filan. İyi de, WhatsApp zaten benim uygulamamı kullanın diye yalvarmıyor ki. Hatta sözleşmede de belirtiyor, kabul etmeyenler 8 Şubat sonrası silebilir diye. Gayet net değil mi ? Ne yani, hem kabul etmeyip hem kullanmak için diretecek miyiz? Bunca olayın ardından bir de akşam bir haber sitesinin açıklama yaptığının ve WhatsApp'ın geri adım attığı yönünde bir haber paylaşıldı. Ooo sosyal medyada sanki savaş kazanmış gibi "biz adamı böyle yaparız" "bizden kaçış yok" onca anlamsız sözler.

Güzel kardeşim, sen WhatsApp'ın zararlı olduğunu açıklamak için bile WhatsApp gruplarını kullanıyorsun, yetmiyor Facebook'ta ve Instagram'da gönderi paylaşıp bunlar bilgimizi çalıyor diyorsun. İyi de bir aç bak bakalım, o şirketler kimin ? :) Hepsinin ardında sabit bir isim var "Mark Zuckerberg" eminim ki bu olanlardan haberi bile yok, eğer varsa da oturmuş benim sitem üzerinde bana isyan ederek beni batırdıklarını sanıyorlar, yine tıklanma alıyorum diye gülümsüyordur.

Eğer o kadar dikkat ediyorsa bu arkadaş, bu kaydettiği ses kaydını neden WhatsApp'tan dolaşıma soktu diye sormak gerekir. Çok kez iletilmiş başlığı ile onbinlerce grubu geziyor belki milyon defa oynatıldı. Öyle ki bana bile tam 6 farklı kaynaktan iletildi bu ses. Yetmiyor gibi telegramdan da dolaşmaya başladı. E şimdi gitti mi bu arkadaşın tüm ses imzası ? Bu kadar basit olsaydı eğer insanlar açık oturumlarda saatlerce konuşuyor, televizyonlarda, meydanlarda konuşuyorlar. Bu da tehlikeli olmaz mıydı ?

Yaklaşık 2011 Yılından bu yana kesintisiz olarak WhatsApp kullanıyorum, kullanıyoruz. Aslında birileri kullandığı için birileri kullanıyor. Alanının neredeyse ilk ve popüler internet üzerinden mesajlaşma yazılımı olan WhatsApp bugün SMS denilen olayı bitiren, bir nevi çağ kapatan uygulama. Öyle ki 10000'li mesaj paketleri ve uzun uzun 180 karakterin değerlendirildiği mesajlar artık tek gülücüğün bile ayrı mesaj olarak gönderildiği bir hal aldı. Aslında alanının ilk uygulaması olduğu için popüler oldu, haliyle birileri kullandığı için diğerleri de indirmek durumunda kaldı. Bugün WhatsApp'ı hem kullanım kolaylığı, hem de çok fazla kişi kullandığı için kullandığımız bir gerçek.

## Ne Tür Bilgileri İstiyorlar ? Ne Yapacaklar ?

2014 Yılında 19 Milyar Dolar gibi bir miktarı ödeyerek (o dönem için yaklaşık olarak Facebook'un 1 yıllık geliri) WhatsApp'ı şirketleri arasına kattı Zuckerberg. 2011'den bu yana iOS'ta ödediğim 1$ dışında WhatsApp'a tek bir kuruş ödemedim. Sonrasında o ücret de kaldırıldı zaten. Bu adam bir şekilde bu uygulamadan para kazanmak isteyecek elbette babasının hayrına milyon dolarlık sunucuları çalıştırmayacak. Ne yapsın ? Türkiye'deki web siteleri gibi girer girmez 30 tane pop-up reklam açtırıp sayfayı bulana kadar savaş mı verdirsin ? Elbette veri işleyecek. Bunu yapan her uygulama gibi anonim olarak yapmanın garantisini vererek tabii ki de. Elde etmek istedikleri veriler anonim olarak kalmakla birlikte şu şekilde

Mesela Uşak Sivaslı ilçesinde 20-25 yaş arasındaki kullanıcılar hangi kelimeleri sık kullanıyor, ya da hangi saatlerde çevrimiçi kalıyor gibisinden istatistikler topluyorlar.

## Uçtan Uca Şifreleme

Mark Zuckerberg oturup, ya bizim Hakan bugün ne yazmıi kimle ne konuşmuş, dur bakayım Hakan bugün ne işler karıştırıyor diye tüm mesajlarımı okuyamaz. Bu konuda tüm mesajlar uçtan uca şifrelendiğinin ve üçüncü bir kişi tarafından okunamayacağının garantisini veriyorlar. Hatta öyle ki, telefonunuzdan whatsapp'ı silin. Uygulama silinmiş haldeyken size birisi mesaj atsın ve mobil verisini kapatsın. Siz uygulamayı geri yükleyin açtığınızda mesaj bekleniyor olarak yazacaktır, ta ki size mesajı gönderen kişinin telefonu tekrardan sizin uçtan uca doğrulama gördükten sonra kodunuzu doğrulayıp mesajı onaylayana kadar.

Bunu da [bu şekilde](https://faq.whatsapp.com/general/security-and-privacy/end-to-end-encryption) açıklıyorlar :

>WhatsApp Messenger kullanarak başka bir kişiyle sohbet ettiğinizde, WhatsApp’ın uçtan uca şifreleme özelliği kullanılır. Uçtan uca şifreleme özelliği, gönderilen içeriklerin yalnızca siz ve iletişim kurduğunuz kişi tarafından okunabilmesini veya dinlenebilmesini sağlar. Böylece WhatsApp dahil olmak üzere aradaki hiçbir taraf gönderilen içerikleri okuyamaz veya dinleyemez. Bunun nedeni, uçtan uca şifreleme özelliğinin mesajlarınızı bir kilitle güvence altına alması ve kilidi açıp mesajları okuyabilmek için gereken özel anahtarın yalnızca mesajlarınızın alıcısında ve sizde bulunmasıdır. Üstelik tüm bunlar otomatik olarak gerçekleşir: Mesajlarınızı güvence altına almak için herhangi bir ayarı etkinleştirmenize gerek yoktur.

![WhatsApp Mesaj Bekleniyor](https://www.appleuzmani.net/wp-content/uploads/2018/04/WhatsApp-Mesaj-Bekleniyor-1200x847.jpg)

Bu değişiklik sadece Türkiye'ye özel değil, ancak Avrupa Birliği dışındaki ülkeleri kapsıyor. Neden diye soracak olursanız eğer bu kısımdan sonrası politikaya giriyor. Avrupa Birliği'nin aldığı karara göre veri işleme politikasında bazı sınırlandırmalar mevcut ve WhatsApp Avrupa Birliği kapsamındaki ülkelerdeki kullanıcıları için farklı bir Gizlilik Politikası yürütüyor. Bana kalırsa, ben bu firmaların arka kapıdan dolaştırıp o verileri her türlü işleyeceğine inanıyorum. Avrupa'da kullanılan uygulama apk'ları ile ülkemizde kullanılan uygulama apk'ları farklı mı ? Bence değil. Eğer öyle bir yol var ise kolay yoldan hepimiz bölge ayarını Almanya olarak değiştirip atlatabilirdik. Yakın zamanda o bölge için de bir sözleşme güncellemesi gelecektir diye tahmin ediyorum. [Buradan inceleyebileceğiniz üzere](https://www.dw.com/en/new-eu-data-law-forces-firms-to-ban-whatsapp-snapchat-from-phones/a-44076861) bu kanun ilk olarak uygulandığı dönemlerde tıpkı bizimki gibi Avrupa Birliğinde de gündeme geldi, farklı uygulamalar alternatifi konuşuldu ama bilin bakalım ne oldu ? Hiç bir şey :)

Şimdi düşünelim Facebook kullanmıyorsunuz ama Instagram kullanıyorsunuz, WhatsApp kullanmıyorsunuz, ama Instagram kullanıyorsunuz ya da bir diğer kombinasyonlar. Bugün hepsini silseniz dahi, ellerindeki veritabanında temel bilgileriniz var. Bunları anonim olarak işlemeye devam edecekler, hatta şuanda kaç kişi uygulamayı aktif kullanmayı bıraktı gibi istatistikleri bile kontrol ettiklerine eminim.

Bir de şu görsel dolaşıyor son günlerde, bu uygulama bu kadar veriye erişiyor gibi.

![Uygulama Kıyaslama](https://md.teyit.org/img/artieksitablowhatsapp.jpeg)

Uygulamayı kullanırken giden verilere değil, uygulamanın çalışmak için bizden istediği verilere bakılmış ancak uygulama veriye erişebildiği sürece arkaplanda o veriyle ne yaptığını kontrol etme şansımız çok düşük. Bizden konum iznini alan uygulama bu veriyi yerelde de tutabilir, bir yere de gönderebilir, ki bir satırlık veriler olduğu için ruhumuz duymayacaktır. Şöyle ki cihaz kimliği olayına erişmeyen uygulama görmedim desem yalan olmaz. Bugün en boş apk bile doğrudan cihaz kimliği ile çalışıyor ki, toplu bildirimleri gönderirken doğru cihaza iletilebilsin. Ayrıca alternatif olarak görülen yerli uygulamamızın da yetki konusunda maşallahı var diyemeden geçemiyoruz. Bu arada listedeki uygulamaların hepsini kullanıyorum şuanda, sanırım bilgilerim elden ele halay çekiyordur.

Alternatif olarak Telegram'a mı geçelim diyorsunuz, Bip'e mi diyorsunuz ? Bir de Signal çıktı geldi. Kimsenin bilmediği, adını dahi anmadığı uygulama Elon Musk'un bir tweet'i ile gündem oldu insanlar sormadan sorgulamadan o kadar güveniyorlar ki ? Yapımcısı kim, çoğu kişi bilmeden bu uygulamaya geçmeye karar verdi bile. Ama çok gizli değildir yapımcısı ya da yöneticileri, bu kadar aktiflikten ve bedava reklamdan sonra bugün yarın lüks yatı ile sosyal medyada fotoğraflarını paylaşır, biz de beğeniriz boykot ettiğimiz o uygulamalardan ve tanımış oluruz diye düşünüyorum :)

Kullanıcıların bir kısmı Telegram'a geçti, belirli bir kesim Signal'e, bir taraf BİP'te. Alternatif farklı uygulamalar kullananlar da var. Tamam güzel de, erişebilirliği kaybettik, önceden tek uygulamadan herkese erişiyorduk. Bu kadar dağılırsa eğer yarın birisi diyecek ben bu uygulamaların hepsini tek sayfada toplayayım, yine aynı veriler elinde olacak. Ayrıca geçtiğiniz uygulamalara da veri sağlamış oldunuz. Erişebilirlik durumunu kaybettiğinizi anladığınızda sırtınızı döndüğünüz WhatsApp'a geri dönüşler başlayacak. Hatta bir kesim hiç gitmedi, sadece ikinci uygulama olarak indirdi ve sözde geçiş döneminde iki, üç hatta dört uygulama tutanlar var telefonunda. Hem veri paylaşımını arşa çıkardınız, hem de şarj ömrünü yerle bir etmiş oldunuz böylece.

Yalan dolan, kirli bilgilere inanmadan neymiş bu WhatsApp Gizlilik Sözleşmesi, yerinde görelim diyorsanız, buyrun [buradan](https://www.whatsapp.com/legal/updates/terms-of-service-eea)
 Avrupa Birliği için olanına, [buradan](https://www.whatsapp.com/legal/updates/privacy-policy) da Avrupa Birliği dışında kalan ülkelere (Türkiye'ye de dahil)
uygulanan versiyonuna ulaşabilirsiniz.

Uygulama kıyaslamaları konusunda dikkatimi çeken konulardan biri de WhatsApp eğer ek bir yedekleme sunucusu kullanmıyorsanız (Google, Dropbox gibi) mesajlarınızı tamamen yerel şekilde tutuyor ve telefonunuzdan silindiğinde kayboluyor. Ancak Telegram'da gayet tüm mesajlar uygulamada tutuluyor. WhatsApp'ın Web versiyonuna giriş yapmak için telefonunuzun açık ve internete bağlı olması gerekirken, Telegram'da birden fazla cihaz tek hesabı kullanabiliyor. Ülkem insanında kıskanç sevgili tripleri var ya, bir tek WhatsApp kaldı şifresini alamadı, buradan rahat konuşuyorum dediğiniz. Ha o işi de Telegram ile çözersiniz artık.

Yani özetle, WhatsApp tarafından size sunulan gizlilik sözleşmesini kabul edebilirsiniz bence. Kimsenin umrunda değil kişisel bilgileriniz. Sadece milyonlarına bir kaç milyon daha katabilmek amacı ile size ilgilendiğiniz alanlarda satış yapabilecekleri reklamları göstermek istiyorlar o kadar. Aslında kullanıcı bazlı düşünüldüğünde bir çok kişinin faydalandığı bir alan zaten kişiselleştirilmiş reklamlar. Bu konuyu yıllardır Google ve Facebook yapıyor. Ve kullanmanızı zorunlu tutmuyorlar, isterseniz reddedip uygulamayı silebilirsiniz, mevcut kullanıcılar için x günden itibaren, yeni kullanıcılar ise geldikleri günden itibaren kabul etmiş sayılır diye açıklamalarını yapıyorlar.

Şimdi uygulamayı değiştirdik, yetmedi Facebook'a ait tüm uygulamaları kaldırdık her şeyi çözdük mü ? Artık verilerimiz işlenmiyor mu ? Öyle sanıyorsanız yanılıyorsunuz. Bir çoğunuzun kullandığı Android işletim sistemindeki varsayılan klavye GBoard (hatta iOS uyarlaması da var sanırım) Google'a ait. İnternet'in en büyük reklam şirketlerinden Adsense de Google'a ait. Hiç mi başınıza gelmedi mesaj yazarken ismini yazdığınız bir ürünün reklamları ile karşılaşma durumu. Bir kaç adım daha ileriye gidelim, hadi klavyeyi de başka bir firmanınki ile değiştirdik (onlara da veri lazım) telefonla konuşurken söylediğimiz ürünlerin reklamlarını da görüyoruz. Çünkü kullandığımız işletim sistemi olan Android Google'a ait ve tüm cihazlarda Google Servisleri, Google Play adı altında bir ton paket yüklü. 4-5 yıldır bu şekilde kişiselleştirilmiş reklamlarla karşılaşıyoruz ve bunun resmi bir açıklaması yok diye biliyorum. Şimdi paranoyaya kapılıp bizi saniye saniye dinliyorlar diye düşünebilirsiniz, evet ama sadece işlerine yarayan kelimeleri yakalayıp işliyorlar. Apple'cılar sevinmesin. iOS tamamen kapalı kutu, arkada neler döndüğünü bilemiyoruz ama o verileri işlediklerini biliyoruz. Hey Siri! dediğinizde efendim deyip geliyorsa sesi analiz ettiğinin göstergesi değil mi ? Ya da Siri Hakan'ı ara dediğimizde rehberdeki herkesi görmüş olmuyor mu ? Akşam 8 deki toplantıyı hatırlatırken takvimi, gece 12'deki uçak biletimi takvime eklerken de maillerimi görüvermiş.

Gizlilik politikası tek taraflı değil, aslında siz de firmaya bu verileri görüyorsun ama kişisel olarak işlemeyeceksin diye şart koşmuş oluyorsunuz, olası bir durumda gerçekten ihlal fark ettiğinizde firmaya dava açabilesiniz diye.

İncelemek isterseniz eğer bunun da [şöyle](https://www.dw.com/tr/facebooka-cambridge-analytica-davas%C4%B1/a-46810401) ve [şöyle](https://www.cnnturk.com/dunya/endonezyada-dusen-yolcu-ucagindan-ilk-sinyal-alindi) ufak örnekleri var.

### GetContact uygulaması

Bu uygulamayı bir çoğunuz ismi ile hatırlamıyordur, ancak yine sosyal medya akımı ile bir çoğunuzun yüklediği ve başkalarının rehberinde hangi isimle kayıtlıyım diye baktığınız bir uygulama vardı, hatırlar mısınız ? O bir kaç günlük sosyal medya akımı Türkiye'de hemen hemen GSM kullanıcılarının telefon numarası ve isim verilerini firmaya tertemiz şekilde sağladı. Üstelik bunu öyle bir sosyal medya akımı şeklinde yaptılar ki, insanlara rehberinizi bana satın dese parayla bile alamayacağı şekilde istediklerine ulaşmış oldu. Eee ne olmuş yani mi diyorsunuz ? O numaralar şuanda uygulama mağazasında numaradan isim bulma, arayan numaranın sahibi kim, bilinmeyen numaralar uygulaması gibi bir çok uygulamanın veri tabanını oluşturuyor.

### Çekilişler

Instagram çekilişlerine katılmak için onlarca sayfayı takip ediyor, bir çok kişi sayfa içi satın alınmış gerçek takipçi oluyorsunuz mesela. Ya da popüler bir markanın Porsche, ya da bir diğerinin BMW çekilişi için Ad, Soyad, Adres, hatta Kimlik Numarası gibi verileri gönüllü olarak veriyorsunuz.

Daha önce Facebook defalarca gizlilik sözleşmesi güncellemesi yaptı, önünüze bir pop-up olarak çıktı ve bugünden sonra geçerli denildi, ya da bildirim olarak gönderildi. Bir çoğunuz farkına bile varmadı. WhatsApp eğer bu sözleşme güncellemesini uygulamayı x versiyona güncellediğinizde otomatik olarak kabul etmiş sayılırsınız gibi bir başlık ile yapmış olsaydı bu olay gündeme bile gelmeyecekti. Daha önce bir çok uygulamada veya sitede bu tarz güncellemeler yapıldı mesela. xx tarihinden itibaren kullanmaya devam ettiğinizde kabul etmiş sayılırsınız denilerek rahat bir şekilde geçmişlerdi. Aslında WhatsApp dürüstçe bak arkadaş ben senin verilerini ticari olarak kullanmak istiyorum dediği için bu kadar gündem oldu.

"kullandığınız takdirde kabul etmiş sayılırsınız" bu cümleyi Google'da aratırsanız bu şartı kullanan bir çok gizlilik sözleşmesini bulabilirsiniz.

# Facebook'ta yayınlanan kesinleşti, yürürlüğe girdi, noterden onay bildirileri

En çok da sosyal medyanın televizyon gündemine taşınıp insanların korkutulduğu dönemlerde birileri yine Facebook sayfalarından ve WhatsApp gruplarından muziplik olsun diye böyle metinleri boşluğa bırakıyorlar. Bir deli kuyuya taş attı, kırk akıllı çıkaramadı misali, insanlarımız da korktukları için okumadan, anlamadan, araştırmadan kopyalayıp yapıştırmaya başlıyorlar. Facebook sayfanızdan paylaşacağınız bir metin sizi o sayfadan sorumlu olmaktan kurtarmaz, bilgilerinizin bir yerde kullanıldığı durumlarda bir gönderiyi referans gösterip ben sorumlu değilim benim yerime gidin Mark Zuckerberg'in ifadesini deme şansınız yok. Bu tarz gönderileri bazı sosyal medya grupları özellikle böyle dolaşsın dursun diye, "insanları trollemek" adı altında oluşturuyorlar. Bu arkadaşlar eminim ki bu kadar büyüdüğünü gördüklerinde gülmekten yerlerde yuvalanıyorlardır, ama insanların bilgisizliğinden faydalanıp böyle akımlar başlatmak gerçekten komik değil.

Hiç bir geçerliliği olmayan, onca yazım ve imla hatası olan yazıları kopyalayıp paylaşmayın, spam bir gönderinin dağılmasına yardım etmeyin LÜTFEN. Dün Facebook Anasayfamda sadece bu tarz 25den fazla gönderiyi "Asılsız Haber" olarak bildirdim. Ancak halen paylaşanlar var.

Facebook sayfamda bulabildiğim ve daha onlarca örneği olan aşağıda yer alan bu metinlerin hiç bir geçerliliği YOKTUR!
Bir tanesinde baya baya resmi kurumun ve kurum yetkilinin adı verilerek güven sağlanmaya çalışılmıi, bu bile başlı başına yasal olarak başınızı ağrıtabilecek bir durum. Dosya numarası olmadan bir Noter kurumunu ve bir görevlinin ismini kullanıyorsunuz.

İlk Örnek :

>Hiç bir şekilde izin vermiyorum
Kadıköy 1. Noteri Selim Ateş yazmış, yani Noter onaylı...
Buyurun.
Yarın tüm fotoğraflarınızın izinsiz kullanabileceği yeni facebook kuralı yürürlüğe girecek...
Bugünün son teslim tarihi olduğunu unutmayın!!!
Paylaşımlarınız mahkemede, size karşı kullanılabilir. Paylaştığınız her şey bugünden itibaren herkese açık hale geliyor, mesajların veya fotoğrafların silinmesine izin verilmiyor. Basit bir kopyala ve yapıştırmanın maliyeti yok, üzgün olmaktansa güvende olmak daha iyidir.
Facebook ' a veya facebook ile ilişkili herhangi tüm şirket, marka ve uygulamalara hiçbir fotoğraf, bilgi, mesaj veya gönderimlerimi kullanma izni vermiyorum.
Bu açıklama aracılığıyla, Facebook ' a bu profilin içeriğini bana karşı kullanma, kopyalama, dağıtma izni vermediğimi beyan ederim. Bu profilin içeriği özel ve gizlidir. Mahremiyet ihlali suçtur.
Facebook artık halka açık bir şirkettir. Tüm üyeler böyle bir not göndermeli. Isterseniz bu sürümü kopyalayıp yapıştırabilirsiniz.
Bir açıklama yayınlamazsanız, fotoğraflarınızın yanı sıra profil durumu güncellemelerinde yer alan bilgilerin de kullanılmasına izin vermiş olacaksınız.
Bu yazıyı paylaşmayın. Kopyala ve yapıştırla kandi sayfanızda yayınlayın.
Parmağınızı bu gönderinin herhangi bir yerinde tutun ve "kopyala" yazısına tıklayın. Sonra sayfanıza gidin, yeni bir gönderi oluşturarak parmağınızı boş alanda herhangi bir yere koyun, "Yapıştır" ortaya çıkacak ve yapıştır ' a tıklayarak yayınlayın.
Bu sisteme geçecek.
Facebook ' a sitesine koyduğum hiçbir şeyi paylaşma izni vermiyorum. Resimler, güncel veya geçmiş gönderiler, telefon numaraları veya e-postalar.. Benden yazılı izin almadan bu profeldeki içeriği kesinlikle istediğiniz şekilde kullanamazsınız.

Bir diğer örnek :

>Yarın yeni Facebook kuralı başlıyor, fotoğraflarınızın kullanabileceği şekilde.
Son teslim tarihinin bugün olduğunu unutmayın!!! Hakkınızda açılan davalarda kullanılabilir.
Paylaştığın her şey bugünden itibaren herkese açık-silinen mesajlar bile. Basit bir kopya ve post için hiçbir şeye mal olmaz, üzgün olmaktansa güvende olur.
Facebook'a veya Facebook ile ilgili herhangi bir kuruluşun, geçmişten ve gelecekten fotoğraflarımı, bilgilerimi, mesajlarımı veya gönderilerimi kullanmasına izin vermiyorum.
Bu açıklamayla, Facebook'a bu profil ve/veya içeriğine göre bana karşı başka bir eylemi açıklamanın, kopyalamanın, yaymanın veya yapmanın kesinlikle yasak olduğunu bildiriyorum.
Bu profilin içeriği gizli ve gizli bilgilerdir. Özel hayatımın ihlalleri kanunla cezalandırılabilir."
NOT: ''Facebook'' artık kamu birimi. Tüm üyeler böyle bir not atmalı. İsterseniz bu metni kopyalayıp yapıştırabilirsiniz.
Açıklamayı en az bir kez yayınlamazsanız, fotoğraflarınızın ve profil durum güncellemelerinizde yer alan bilgilerin yanı sıra sessizce kullanıma izin vereceksiniz. "Paylaş değil, kopyala+yapıştır!"
Sonuç olarak: Facebook'un web sitesine koyduğum hiçbir şeyi paylaşmasına izin vermiyorum. FOTOĞRAFLAR, GÜNCEL VEYA GEÇMİŞ, GÖNDERİLER, TELEFON NUMARASI VE E-POSTALAR... Kesinlikle yazılı iznim veya sözlü içeriğim olmadan hiçbir şey kullanılamaz.
Hiçbir şekilde izin vermiyorum! Aksi gerçekleştiği taktirde Facebook siteminin kendisi, Facebook'a bağlı  alt üst ve  yan kuruluşlar, aynı zamanda izin vermediğimi beyan ettiğim tüm işlemleri gerçekleştiren ikinci  ve üçüncü şahıslara karşı suç durusunda bulunacağımı, maddi manevi tazminat davaları açagımı, yapacagım her türlü masrafın ve avukat vekalet ücretinin karşı tarafa ait olacağını İHTAR EDERİM!..

Bir diğeri :

> DEĞERLİ ARKADAŞLARIM, DOSTLARIM VE AKRABALARIMIN BİLGİSİNE;
SOSYAL MEDYADA TERÖRÜ DESTEKLEYENLER HAKKINDA SORUŞTURMA AÇILACAĞININ SÖYLENMESİ ÜZERİNE BUNU FIRSAT BİLEN...! BAZI ART NİYETLİ İNSANLAR, GÖRÜŞLERİNİ SEVMEDİKLERİ İNSANLARI ZOR DURUMA DÜŞÜRMEK İÇİN HAREKETE GEÇİRİP,  FACEBOOK'TA PROFİL RESİMLERİNİZİ ALARAK SİZİN ADINIZA SAHTE HESAPLAR AÇARAK, BİZİM ADIMIZA TERÖRE DESTEK VEREBİLİR YA DA HOŞ OLMAYAN PAYLAŞIMLAR YAPABİLİRLER.
•BU PAYLAŞIMLARI BİZLER GÖREMİYORUZ,
ARKADAŞLARIMIZ GÖRECEK ŞEKİLDE AYARLIYORLAR,
•BU KONUDA DİKKATLİ OLALIM.
•BU TUZAĞA DÜŞMEYELİM.
•BENİM ADIMA YA DA PROFİLİMLE YAPILACAK OLAN TERÖRE DESTEK ÇIKAN PAYLAŞIMLAR BANA AİT DEĞİLDİR VE OLAMAZ DA !
KİMSEYE KÜFÜR,  HAKARET, AŞAĞILAYICI, ASLI ASTARI OLMAYAN İTHAMLARDA  BULUNMAM DA SÖZ KONUSU OLAMAZ.
•BÖYLE BİR DURUM OLURSA LÜTFEN BENİ DE BİLGİLENDİRİN.
•SİZLER DE BU PAYLAŞIMI DUVARINIZA KOPYALAYIP YAPIŞTIRIN....!
Lütfen paylaşmayın, kopyalayıp yapıştırın ki kendi arkadaşlarınız da görebilsin....!
BÖYLE BIR OLAY OLURSA LUTFEN BİRBİRİMİZİ UYARALIM...
07.01.2021

Bir diğeri :

>HERKES KOPYALAYIP YAPIŞTIRSIN
RESMILEŞTI DİKKAT!!!
T.C. Başbakanlık Personel ve Prensipler Genel Müdürlüğünün 16.02.2016 tarih ve 69471265-010-06/1955 sayılı Milli Güvenliği tehdit eden örgüt ve yapılarla irtibatlı kamu çalışanları hakkındaki Genelge (2016/4) Resmi Gazetede yayınlanmıştır. Ayrıca MİT Müsteşarlığı Sosyal Ağ Bildirgesi doğrultusunda Facebook'un güvenlik açığından ötürü hesabım üzerinde bulunan tüm verilerimin (IP, fotoğraflarım, paylaşımlarım vs.) çarpıtma yolu ve yasa dışı bir şekilde sahte kişilerce kullanılmasından ve doğabilecek tüm zararlardan ilgili Türk Ceza Kanunu maddeleri gereğince Facebook sorumludur. Bu hesabımdan başka bir hesabım olmadığını bildirir ve gereğinin buna göre yapılmasını tarafınıza arz ederim.
10 01 2021

Bir diğeri :

>HERKES KOPYALAYIP YAPIŞTIRSIN
RESMILEŞTI DİKKAT!!!
T.C. Başbakanlık Personel ve Prensipler Genel Müdürlüğünün 16.02.2016 tarih ve 69471265-010-06/1955 sayılı Milli Güvenliği tehdit eden örgüt ve yapılarla irtibatlı kamu çalışanları hakkındaki Genelge (2016/4) Resmi Gazetede yayınlanmıştır. Ayrıca MİT Müsteşarlığı Sosyal Ağ Bildirgesi doğrultusunda Facebook'un güvenlik açığından ötürü hesabım üzerinde bulunan tüm verilerimin (IP, fotoğraflarım, paylaşımlarım vs.) çarpıtma yolu ve yasa dışı bir şekilde sahte kişilerce kullanılmasından ve doğabilecek tüm zararlardan ilgili Türk Ceza Kanunu maddeleri gereğince Facebook sorumludur. Bu hesabımdan başka bir hesabım olmadığını bildirir ve gereğinin buna göre yapılmasını tarafınıza arz ederim.
10 01 2021

Bir diğeri :

>⚠️TÜM KAMU OYUNA DUYURUMDUR... ⚠️
Yarın tüm fotoğraflarınızın izinsiz kullanabileceği yeni facebook kuralı yürürlüğe girecek... Bugünün son teslim tarihi olduğunu unutmayın!!! Paylaşımlarınız mahkemede, size karşı kullanılabilir. Paylaştığınız her şey bugünden itibaren herkese açık hale geliyor, mesajların veya fotoğrafların silinmesine izin verilmiyor. Basit bir kopyala ve yapıştırmanın maliyeti yok, üzgün olmaktansa güvende olmak daha iyidir. Facebook ' a veya facebook ile ilişkili herhangi tüm şirket, marka ve uygulamalara hiçbir fotoğraf, bilgi, mesaj veya gönderimlerimi kullanma izni vermiyorum. Bu açıklama aracılığıyla, Facebook ' a bu profilin içeriğini bana karşı kullanma, kopyalama, dağıtma izni vermediğimi beyan ederim. Bu profilin içeriği özel ve gizlidir. Mahremiyet ihlali suçtur. Facebook artık halka açık bir şirkettir. Tüm üyeler böyle bir not göndermeli. Isterseniz bu sürümü kopyalayıp yapıştırabilirsiniz. Bir açıklama yayınlamazsanız, fotoğraflarınızın yanı sıra profil durumu güncellemelerinde yer alan bilgilerin de kullanılmasına izin vermiş olacaksınız. Bu yazıyı paylaşmayın. Kopyala ve yapıştırla kandi sayfanızda yayınlayın.
Parmağınızı bu gönderinin herhangi bir yerinde tutun ve "kopyala" yazısına tıklayın. sonra sayfanıza gidin, yeni bir gönderi oluşturarak parmağınızı boş alanda herhangi bir yere koyun. "Yapıştır" ortaya çıkacak ve yapıştır ' a tıklayarak yayınlayın.
Bu sisteme geçecek.
Facebook ' a sitesine koyduğum hiçbir şeyi paylaşma izni vermiyorum. Resimler, güncel veya geçmiş gönderiler, telefon numaraları veya e-postalar.. Benden yazılı izin almadan bu profeldeki içeriği kesinlikle istediğiniz şekilde kullanamazsınız..

Bir diğeri :

>Facebook'un web sitesine koyduğum hiçbir şeyin paylaşılmasına izin vermiyorum. FOTOĞRAFLAR, GÜNCEL VEYA GEÇMİŞ, GÖNDERİLER, TELEFON NUMARASI VE E-POSTALAR... Kesinlikle yazılı iznim veya sözlü içeriğim olmadan hiçbir şey kullanılamaz.
Hiçbir şekilde izin vermiyorum!

Bu metinleri bilerek buraya kopyaladım, gerçekten merak edip Google'da arayıp gelen birileri olursa en azından ne olduklarını bilsinler istedim..

Oldukça kısa tutayım derken yazı aşırı uzadı farkındayım. Umarım detaylıca anlatabilmiş, aklımdan geçenleri ifade edebilmişimdir. Yazıdaki içerik tamamen kendi düşüncelerimden ve görüşlerimden oluşmakta olup, aksini iddia edebilirsiniz, özgürsünüz. Kimse ile tartışmak niyetinde değilim.
