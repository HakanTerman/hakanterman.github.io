---
title: Merhaba Dünya Klasiği
tags: [merhaba, acilisyazisi]
header:
  teaser: /assets/images/posts/merhaba.jpg
  image: /assets/images/posts/merhaba.jpg
  caption: "Fotoğraf Sahibi : [A. Dmitrenko](https://500px.com/dmitrenko)"
category: Kisisel
layout: single
permalink: /kisisel/merhaba-dunya-klasigi
---

Merhabaa, sanırım hakkımda bir şeyler öğrenmek istediğin için buradasın. Kendimi biraz olsun tanıtabildiğim bir sayfam olsun istedim. Anasayfa'da okuduğun klasik bi CV'den sonra burada samimi olarak tanışalım.

Bir şeyler öğrenmeyi, aklıma takılan konularda alakasız da olsa bilgi sahibi olmayı, hatta ilgimi çekerse saatlerce günlerce araştırma yapmayı seven birisiyim. Araştırdığım öğrendiğim şeyleri, yaptıklarımı bir yerde toplamak, hem unutmamak hem de acaba ben gibi birileri daha merak eder de bakar mı düşüncesi ile bir kişisel blog açma niyetim uzun zamandır vardı ama sebepsiz şekilde erteliyordum.

Daha önce çeşitli siteler, farklı kategorilerde bloglar ile internette yayın yaptım. Ancak kişisel blog olarak ve kendi ismim ile ilk deneyimim olacak. Kişisel Blog ve Teknoloji Blogu olarak 2 temel kategoride ilerlemeyi düşünüyorum.

Bilgisayar ve teknolojiye olan ilgimin dışında gezmeyi, fotoğraf çekmeyi, gündemi takip etmeyi de pek aksattığım söylenemez. Kişisel alanda bu konulara da yer verebilmeyi umut ediyorum.

### Kısacası, burası da benim not defterim.. Umarım işine yarar bir şeyler bulabilirsin. Hoşgeldin..
